# Mean ± Standard Deviation (SD) – Statistics မှ အခြေခံအကျိုးအမြတ်ကို နားလည်ကြမယ်

Mean ± Standard Deviation (SD) ဟာ ဒေတာခွဲခြမ်းစိတ်ဖြာတဲ့ statistical ပညာရပ်မှာ အခြေခံအကျဆုံးနဲ့ အရေးအပါဆုံး အယူအဆတစ်ခု ဖြစ်ပါတယ်။ ဒေတာအစုအဝေးတစ်ခုရဲ့ အချက်အလက်တွေ ဘယ်လိုပျံ့နှံ့နေလဲ၊ ဘယ်လောက် ပုံမှန်ရှိလဲဆိုတာကို နားလည်ဖို့အတွက် မရှိမဖြစ်လိုအပ်တဲ့ တိုင်းတာချက်တစ်ခုလည်း ဖြစ်ပါတယ်။ Mean က ဒေတာရဲ့ပျမ်းမျှတန်ဖိုးကို ကိုယ်စားပြုပြီး SD ကတော့ အဲဒီဒေတာတွေဟာ ပျမ်းမျှတန်ဖိုးရဲ့ ဘေးပတ်ဝန်းကျင်မှာ ဘယ်လောက်အထိ ကွဲပြားခြားနားနေသလဲဆိုတာကို ဖော်ပြပါတယ်။ ဒီတိုင်းတာချက်နှစ်ခုဟာ ဒေတာအစုအဝေးတစ်ခုရဲ့ အချက်အလက်တွေကို တိကျရှင်းလင်းစွာ နားလည်စေရုံသာမက သုတေသနလုပ်ငန်းတွေမှာ အချက်အလက်တွေရဲ့ မှန်ကန်မှုကို စစ်ဆေးခြင်း၊ ရလဒ်တွေရဲ့ ယုံကြည်စိတ်ချရမှုကို တိုင်းတာခြင်းစတဲ့ အဆင့်မြင့် statistical နည်းလမ်းတွေဖြစ်တဲ့ Hypothesis Testing နဲ့ Confidence Intervals တွက်ချက်ခြင်းတွေမှာပါ အရေးပါတဲ့ အခြေခံအုတ်မြစ်တစ်ခုလည်း ဖြစ်ပါတယ်။


1. Mean ± SD ဆိုတာဘာလဲ?Mean (ပျမ်းမျှ) - Dataset ရဲ့အလယ်တန်ဖိုးဖြစ်တယ်။Standard Deviation (စံတိမ်းချက်) - Data points တွေ mean နားမှာ ဘယ်လောက်ပျံ့နှံ့နေလဲဆိုတာ ကိုပြတယ်။

   ဥပမာ - ကျောင်းသား ၅ ယောက်ရဲ့ စာမေးပွဲအမှတ်များ: 70, 75, 80, 85, 90

   • Mean = 80

   • SD ≈ 7.91

   • Mean ± SD = 80 ± 7.91 (ဆိုလိုတာက data အများစုက 72.09 မှ 87.91 အတွင်းရှိသည်)
2. Mean ± SD သုံးရတဲ့ အကြောင်းအရာများ

   (i) Data Variability ကိုသိရန်

   • SD နည်းရင် data points တွေ mean နားမှာ စုနေ (consistent) တယ်လို့ နားလည်နိုင်ပြီး

   • SD များရင် data တွေပျံ့နှံ့ (inconsistent) တယ်လို့ နားလည်ရမှာဖြစ်တယ်။

   (ii) Normal Distribution (ပုံမှန်ဖြန့်ဖြူးမှု) တွင် အသုံးဝင်သည်။

   • Empirical Rule (68-95-99.7 Rule)

        • Mean ± 1SD ဆိုရင် \~68% of dataset ကိုကိုယ်စားပြု

        • Mean ± 2SD ဆိုရင် \~95% of data ကိုကိုယ်စားပြု

        • Mean ± 3SD ဆိုရင် \~99.7% of data ကိုကိုယ်စားပြုတယ်လို့ နားလည်ရမှာဖြစ်တယ်။

   (iii) Hypothesis Testing ၏ အခြေခံဖြစ်သည်။

   • Z-test/t-test တို့တွင် test statistic တွက်ရန် mean နှင့် SD တန်ဘိုးလိုအပ်ပါတယ်

   • 95% Confidence Interval: Mean ± (1.96 × SE) (SE = SD/√n)
3. Test Statistics တွင် SD အရေးပါမှု

   • Null Hypothesis (H₀) စစ်ဆေးရန်

   • t-value = (Sample Mean - Population Mean) / (SD/√n)

   • Effect Size တွက်ရန် (Cohen's d = Mean Difference / SD)

   4\. Mean ± SD မပါပါက ဘယ်လိုဖြစ်မလဲ?

   • ဒေတာ Variability ကိုမသိနိုင်ပါ၊ ရလဒ်များ၏ ယုံကြည်စိတ်ချမှုကို မတိုင်းတာနိုင်ပါ။

   • Hypothesis Test မလုပ်နိုင် - Variability မသိလျှင် p-value တွက်မရပါ။

   • လေ့လာမှုများနှိုင်းယှဉ်၍မရ - SD မပါသော mean သည် "ပျမ်းမျှအပူချိန် 25°C ဟုပြောလျင် data ၏ dispersion (ပျံ့နှံ့မှု) ကို မသိနိုင်ပါ၊ ဥပမာ -

   • Mean = 25°C, SD = 1°C ဆိုလျှင် အပူချိန်များသည် 24°C \~ 26°C အတွင်း အများစုရှိသည်ဟု ခန့်မှန်းနိုင်သည်။

   • Mean = 25°C, SD = 15°C ဆိုလျှင် အပူချိန်များသည် 10°C \~ 40°C အတွင်း ပျံ့နေခြင်း ဖြစ်နိုင်သည်။

   • ဒါကြောင့် SD မပါလျှင် data က ယုံကြည်စိတ်ချမှု၊ တိကျမှု (precision) ရှိ/မရှိ မသိရပါဘူး။

   အနှစ်ချုပ်ရမယ်ဆိုရင် Mean ± SD ဟာ ဒေတာတစ်ခုရဲ့ပျမ်းမျှကို တိကျစွာဖော်ပြရုံသာမကဘဲ အဲဒီဒေတာတွေရဲ့ ကွဲပြားမှု (variability) ကိုပါ မြင်သာအောင် ဖော်ပြပေးနိုင်တဲ့ အခြေခံကျတဲ့ statistical တန်ဖိုးတစ်ခု ဖြစ်ပါတယ်။ Mean တစ်ခုတည်းကို ကြည့်ပြီး ဒေတာကို ဆုံးဖြတ်မယ်ဆိုရင် အချက်အလက်တွေ ဘယ်လောက် ပျံ့နှံ့နေလဲဆိုတဲ့အချက်ကို သိနိုင်မှာ မဟုတ်ပါဘူး။ ဒါ့ကြောင့် Mean နဲ့အတူ SD တန်ဖိုးကို တွဲဖက်သုံးစွဲခြင်းအားဖြင့် ဒေတာရဲ့ တည်ငြိမ်မှုနဲ့ ယုံကြည်စိတ်ချရမှုကို အလွယ်တကူ သိနိုင်ပါတယ်။ ဒါ့အပြင် Hypothesis Testing လိုမျိုး အရေးပါတဲ့ statistical analysis တွေအတွက်လည်း SD ဟာ မရှိမဖြစ်လိုအပ်တဲ့ တန်ဖိုးတစ်ခုဖြစ်လို့ ဒေတာအချက်အလက်တွေကို စနစ်တကျ အသုံးပြုတဲ့အခါတိုင်း Mean ± SD ကို ထည့်သွင်းစဉ်းစားသင့်ပါတယ်။

 ![photo](https://github.com/lillianphyo/phd_notes/blob/master/statistics/img/mean_standardDeviation.png)